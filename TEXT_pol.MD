# Technologia PC i poziom I/O w jednym urządzeniu

W serii CX jednostek Embedded PC firma Beckhoff łączy technologię PC z modułowym poziomem I/O, tworząc oszczędzający miejsce sterownik przemysłowy na szynie DIN. Standardowo z prawej strony każdego Embedded PC można bezpośrednio podłączyć moduły I/O firmy Beckhoff. Moduły po prostu podłącza się do Embedded PC; połączenie inicjuje się automatycznie po charakterystycznym kliknięciu w trakcie montażu, bez potrzeby dalszych działań.

Możliwość bezpośredniego podłączenia układów I/O eliminuje koszty dodatkowych łączników, redukuje potrzeby podpinania za urządzeń za pomocą kabli, co umożliwia korzystanie ze sterownika w szafie sterowniczej w kompaktowych warunkach przy oszczędności miejsca. Dzięki temu szafy sterownicze i skrzynki z modułami mogą być mniejsze i jeszcze bardziej opłacalne.

# Wytrzymała konstrukcja

Jednostki Embedded PC są bardzo wytrzymałe na uszkodzenia mechaniczne i mogą być używane w niedogodnych warunkach dzięki wysokiej odporności na wibracje i wstrząsy. Standardowo oferowany jest rozszerzony zakres temperatur od -25 do 60 °C (temperatura przechowywania od -40 do 85 °C).  Dzięki temu możliwe jest zastosowanie w ciepłych lub szczególnie zimnych miejscach. Dzięki tej wytrzymałej i kompaktowej konstrukcji możliwe są liczne obszary zastosowań i przypadki użycia w przemyśle.

# Skalowalne klasy wydajności

Seria urządzeń CX łączy w sobie światy Industrial PC i hardware PLC i nadaje się do zadań sterowniczych w każdym zakresie energetycznym. Każdy użytkownik znajdzie w ofercie Embedded PC odpowiednie urządzenie: dostosowane do budżetu, klasy wydajności i złożoności zadania sterowniczego. Rodzina CX obejmuje kilka podstawowych modułów CPU z różnymi procesorami w celu optymalnego dostosowania do danego zadania sterowniczego. Oferta produktów rozpoczyna się od małych kontrolerów z procesorami ARM, a kończy na wysokowydajnych rozwiązań wielordzeniowych z procesorami Intel® Xeon®, oferując użytkownikowi optymalny stosunek ceny do wydajności.

Najbardziej odpowiedni sterownik CX jest wybierany na podstawie oczekiwanej złożoności i zakresu programu automatyzacji.

# Modułowy system sterowania na szynę DIN

Urządzenia z serii CX20xx, CX52xx i CX56xx Embedded PC oferują możliwość modułowej rozbudowy. W zależności od typu CX, sterowniki można uzupełnić o moduły rozszerzające i - w zależności od zadania - skonfigurować jako modułowy system sterowania.

W efekcie na tej samej konfiguracji sprzętowej można wdrażać różne aplikacje, np. system PLC i Motion Control z interfejsem DVI/USB lub system multimedialny (automatyka budynkowa) z interfejsem audio.

# Interfejsy opcjonalne

Opcjonalny interfejs - wspólna cecha wszystkich urządzeń CX drugiej generacji (CX9020, CX5100, CX5200, CX5600, CX20x2, CX20x3) - może być wyposażony fabrycznie w różne typy sygnałów i jest tym samym idealnym rozszerzeniem interfejsu dla niemodułowych jednostek Embedded PC: magistrale w konfiguracjach nadrzędnych i podrzędnych, możliwość podpięcia dodatkowych modułów rozszerzeń, a opcjonalne interfejsy fabryczne oraz panele sterowania jako urządzenia wyświetlające mogą być podłączone bezpośrednio przez DVI/DP/USB.

# Bezpieczne planowanie dzięki optymalnej dostępności

Rozwiązania sprzętowe kompatybilne z tymi stosowanymi w przemyśle, staranny wybór specjalnych procesorów Embedded oraz przemyślane magazynowanie komponentów mają na celu zapewnienie dostępności jednostek Embedded PC przez ponad dziesięć lat:

- dostępne przez co najmniej dziesięć lat
- możliwość ostatniego zakupu po upływie tego okresu
- trwałe dzięki przedłużonemu serwisowi

Klienci korzystają z długotrwałej ciągłości i mogą produkować standardowe maszyny przez długi czas. Dzięki temu nie trzeba już uwzględniać w budżecie kosztów związanych ze zmianą oprogramowania.


